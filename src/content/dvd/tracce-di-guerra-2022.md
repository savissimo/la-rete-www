---
order: 15
image: 15_Tracce_di_guerra_2022.jpg
title: Tracce di guerra 2022
---
Durante la Seconda guerra mondiale la città di Vercelli ha subito diversi bombardamenti a opera delle forze Alleate, che dal 1940 al 1945 hanno provocato danni e vittime a una città che, per posizione, è un crocevia importante per le comunicazioni nel nord-ovest del nostro Paese. Un'attenta ricerca ha consentito di ritrovare documenti e immagini di quel periodo, che permettono di ricostruire un passato che appartiene a tutti, e non deve rimanere solo memoria dei sopravvissuti.

*Tracce di guerra* è la documentazione storica e fotografica di questi eventi e degli oltre trenta rifugi antiaerei disseminati nel sottosuolo, dei due campi di prigionia allestiti in città, e delle vittime seppellite dalle bombe, colpite dai proiettili o portate via dalla più letale delle armi: l'odio.

L'edizione 2022 del documentario amplia la video-monografia già realizzata nel 2016 dedicata a questi temi, integrandola con nuovi contenuti e approfondimenti su luoghi, protagonisti e avvenimenti.
