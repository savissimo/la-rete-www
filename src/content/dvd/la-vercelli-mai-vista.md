---
order: 4
image: 04_La_Vercelli_mai_vista.jpg
title: La Vercelli mai vista
---

A volte, per far capire meglio una questione, è meglio spiegare prima cosa non sia, piuttosto di cosa è.

Questa non è una mostra sul fascismo.

È invece il risultato di passione, impegno e sforzi. È il frutto di mesi di ricerche di archivio, di approfondimenti storici, di colloqui con chi è stato testimone del passato della città.

Tanto serviva per restituire a Vercelli il ricordo di un fotografo dimenticato e di un incredibile archivio di immagini di tutta la prima metà del '900 di cui si era persa la memoria.

Le immagini recuperate e qui presentate, quasi tutte pubblicate su giornali vercellesi del secolo scorso, sono una piccola parte dell'immenso archivio fotografico di Luigi De Fabianis.

Siamo certi quindi che capirete l'importanza di mantenere il giusto atteggiamento per interpretarle per ciò che sono, una visione di una parte significativa di Vercelli durante un'epoca complessa e discussa come il Ventennio fascista.
