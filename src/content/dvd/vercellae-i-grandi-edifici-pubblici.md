---
order: 5
image: 05_Vercellae_i_grandi_ed_pubblici.jpg
title: Vercellae - I grandi edifici pubblici
---
Vercelli è ricordata per la prima volta in una lettera inviata nel 43 a.C. a Cicerone da Decimo Giunio Bruto, uno dei congiurati che assassinarono Cesare, quando Bruto stesso è incaricato di reclutare truppe in Cisalpina facendo sosta proprio a Vercellae.

Nel 49 a.C. i suoi abitanti ricevono la cittadinanza romana, e la città, acquisito il titolo di firmissimum municipium, diventa il centro di spinta verso le Gallie.

Si amplia così l'assetto urbanistico, e sorgono grandi edifici pubblici come le terme, l’anfiteatro e il porto canale.

In questo documentario gli archeologi li illustrano con il supporto di fotografie e ricostruzioni 3D che, per la prima volta, mostrano come poteva apparire una parte della città in epoca imperiale.
